<div id="static-page">
	<p>A Weblabor az első és egyetlen webfejlesztéssel és webes grafikával foglalkozó független szakmai lap Magyarországon. Hasábjain 1999 óta biztosít helyet a webes technológiákat, trendeket bemutató írásoknak, fórumain bárki gyorsan választ kaphat a fejlesztés folyamán felmerülő kérdéseire, munka és állás rovata kiemelkedően népszerű mind a munkavállalók, mind a munkaadók körében.</p>
	<p>Szerkesztett tartalmaink</p>
	<ul>
		<li>egy-egy érdekes linket és hozzá fűzött egysoros ismertetőt tartalmazó <a href="/blogmarkok">blogmarkokra</a>;</li>
		<li>híreket, trendeket, rövid vitaindítókat vagy tippet‑trükköt megosztó <a href="/blog">blogbejegyzésekre</a>;</li>
		<li>az egy-egy témát mélységében tárgyaló, hosszabb lélegzetvételű <a href="/cikkek">cikkekre</a>;</li>
		<li>és a szakmai irodalomból szemező, krtikai <a href="/konyvek">könyvismertetőkre</a> terjednek ki.</li>
	</ul>
	<p>Regisztrációt követően bármely felhasználónk küldhet be a webfejlesztéshez kapcsolódó, programozói, rendszerinfrastrukturális vagy grafikai témájú tartalmat a fenti kategóriákban, adott menüpont „beküldés” oldalán, ezek jóváhagyást követően jelennek meg. Főleg cikkek esetén érdemes előzetesen egyeztetni a szerkesztőséggel az <a href="mailto:info@weblabor.hu">info@weblabor.hu</a> címen.</p>
	<p>E-mailben bármilyen formátumban, a webes felületen BBCode használatával fogadunk írásműveket.</p>
	<p>A Weblabor a Kulturális Örökségvédelmi Hivatal által jegyzett, 1785-9573 ISSN számon nyilvántartott folyóirat, támogatónk a Neumann János Számítógép-tudományi Társaság Webalkalmazások Fejlesztése Szakosztálya.</p>
</div>
