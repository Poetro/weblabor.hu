<div id="static-page">
<p class="directlinks">
 Ha már ismered a dörgést:
 <a href="/blogmarkok/bekuldes">blogmark</a>,
 <a href="/konyvek/bekuldes">könyvajánló</a>,
 <a href="/blog/bekuldes">blog bejegyzés</a>,
 <a href="/munka/bekuldes">munka/állás hirdetés</a>,
 <a href="/cikkek/bekuldes">cikk</a>,
 <a href="/forumok/bekuldes">fórum téma</a>,
 <a href="/szavazasok/bekuldes">szavazás</a>.
</p>
  
<h2>Hozzászólások, fórum témák</h2>
<p>
 Reményeink szerint a különböző aktualitásokkal és az időtállóbb tartalmainkkal
 segítünk napi munkádban és szakmai életedben egyaránt. A beküldők időnként
 veszik a bátorságot, hogy saját véleményüket is kifejtsék, mellyel te esetleg
 nem értesz egyet. Az is lehetséges, hogy szakmailag helytelen, vagy kiegészítésre
 szoruló információ jelenik meg az oldalon. Mindezen esetekben arra szeretnénk
 buzdítani, hogy <strong>szólj hozzá, mondd el a véleményed, osszd meg a
 tapasztalatod másokkal</strong>, ahogy ezt blog bejegyzéseink és cikkeink
 szerzői is teszik.
</p>
<p>
 Lehetőséged van <a href="/forumok/bekuldes">új fórum téma létrehozására is</a>,
 melyben megírhatod véleményed, kérdéseket tehetsz fel. Arra kérünk, hogy ha nem
 tartozik szorosan a kérdésed vagy javaslatod egy meglévő bejegyzéshez vagy fórum
 témához, akkor nyiss annak új fórum témát.
</p>

<h2>Blogmarkok</h2>

<p>
 A hozzászóláson túl legegyszerűbben blogmarkokkal járulhatsz hozzá oldalunk
 tartalmának bővítéséhez. A blogmarkok néhány szavas kommentárral ellátott linkek,
 melyek általában valamilyen aktualitásra, hírre, cikkre mutatnak. Blogmarkokkal
 jellemzően olyan tartalmakat jelölünk meg, melyeket hír vagy cikk formájában
 időnk vagy lehetőségeink hiányában nem tudunk megjelentetni, de különben
 olvasóink figyelmét fel szeretnénk azokra hívni. Bármikor, amikor
 ilyen ide vonatkozó tartalmat találsz a neten, ezt egy kattintással és rövid
 gépeléssel beküldheted hozzánk (a folyamat lehető legnagyobb része
 automatizált). A blogmark beküldési lehetőségről <a href="/blogmarkok/bekuldes">külön
 oldalon</a> írunk bővebben. Emlékezz, hogy a beküldött blogmark előzetes szerkesztői
 jóváhagyás után kerülhet ki a listánkba &ndash; a beküldő neve alatt természetesen.
</p>

<h2>Könyvajánlók</h2>

<p>
 Nagyon sokan vannak, akik a digitálisan elérhető leírások és kereshető
 archívumok sokasága ellenére mind a mai napig könyvekből szeretik elsajátítani
 a szakmai fogásokat. Amennyiben egy olyan könyvet olvastál, mely még nem szerepel
 ajánlóink között, mindenképpen örülnénk annak, ha megosztanád olvasóinkkal
 a véleményed a kiadványról, és <a href="/konyvek/bekuldes">beküldenél egy
 könyvajánlót</a>. A könyv borítójának képét valószínűleg mi is be tudjuk
 gyűjteni az internetről, de ha ez mégsem így lenne, akkor küldd el nekünk
 a borító képét <a href="/weblabor/impresszum">emailben</a>.
</p>

<h2>Blog bejegyzések</h2>

<p>
 Bizony napról-napra sokminden történik, ami webhelyünk profiljába vágna, de
 sajnos nem tudjuk róla értesíteni olvasóinkat, mert nekünk sem jut időnk minden
 tudósítás megírására, és az azt megelőző kutatómunkára. Ha egy érdekes újdonságba,
 fejleménybe akadunk, akkor azt mindenképpen megosztjuk olvasóinkkal. Amennyiben
 te találnál ilyet, akkor <a href="/blog/bekuldes">blog bejegyzés beküldésedet</a> is
 nagy örömmel fogadjuk. Ne riasszon vissza az, hogy ha úgy gondolod, hogy a beküldendő
 bejegyzés átfogalmazásra szorul, az csak a szerkesztők előzetes finomításai után fog
 megjelenni az olvasók számára &ndash; természetesen a neveddel ellátva.
</p>

<h2>Munka/állás hirdetések</h2>

<p>
 Lehetőség van szabadszavas <a href="/munka/bekuldes">munka illetve állás
 hirdetések beküldésére</a> is, akár kereső, akár kínáló pozícióban vagy. A
 Weblabor nem elsősorban állásközvetítő oldal, így a részletes adatmegadást
 és visszakeresést nem tartottunk fontosnak a megvalósításkor.
</p>

<h2>Cikkek</h2>

<p>
 Amennyiben úgy gondolod, hogy olyan trükköt, ötletet ismersz, melyet szívesen
 megosztanál olvasóinkkal, vagy örömmel besegítenél kezdőknek szóló sorozataink
 bővítésében, folytatásában, akkor szívesen látunk cikk szerzőink között is.
 Mielőtt nekiállnál cikket írni, javasoljuk, hogy <a href="/weblabor/impresszum">vedd
 fel velünk a kapcsolatot emailben</a>, hogy a témáról, a cikk vázlatáról egyeztetni
 tudjunk. A beküldött cikket is emailben tudjuk megbeszélni, finomítani, a
 megjelenési időpontot kiválasztani. Természetesen lehetőség van cikkek beküldésére
 azonnal is a <a href="/cikkek/bekuldes">webes felületünk segítségével</a>.
</p>

<h2>Szavazások</h2>

<p>
 Szándékaink szerint a témáinkba illő, ugyanakkor általában valamilyen későbbi
 fejlesztésünkre, cikk ötletünkre vonatkozó kérdést szoktunk feltenni oldalainkon
 szavazás formájában. Amennyiben úgy gondolod, hogy lenne egy jó kérdésed, amit
 még nem tettünk fel (vagy már nagyon régen érdeklődtünk afelől), akkor ne habozz
 <a href="/szavazasok/bekuldes">meglepni a szerkesztőket ötleteddel</a>.
</p>
</div>
