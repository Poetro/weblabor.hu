<div id="static-page">
<h2>Weblabor - a fejlesztői forrás</h2>
<p>
  A Weblabor az <a href="http://wfsz.njszt.hu/">NJSZT WFSZ</a> által támogatott független
  szakmai lap, web alapú fejlesztésekkel kapcsolatos kérdésekkel foglalkozik, ötleteket, megoldásokat
  nyújt. Hírei, cikkei, ajánlott linkjei webalapú alkalmazások fejlesztői számára
  lehetnek hasznosak, a közösségi szolgáltatások ilyen környezetben felmerült problémák esetén
  nyújtanak segítséget.
</p>

<h2>A közösségről</h2>
<p>
 Webhelyünket a közösség tagjai szerkesztik a közösség számára. Ezért azon vagyunk,
 hogy minél többen bekapcsolódjanak az értékes tartalmak összegyűjtésébe és
 megosztásába. Folyamatosan egyre többen vannak, akik szívesen járulnak hozzá
 a minőségi tartalmak gyarapításához a szerkesztőkön kívül is. A jó személyes
 kapcsolat kialakítására is törekszünk a közösség különböző tagjaival, a
 találkozókon és konferenciákon nyílik lehetőség arra, hogy személyesen is
 összejöhessünk. Egy esetleges következő hasonló lehetőség a <a href="/blog">blogban</a>
 mindig megtalálható.
</p>

<h2>Történet</h2>
<p>
 A Weblabor <a href="http://web.archive.org/web/*/http://weblabor.hypermart.net/">1999
 elején indult</a> Somkuti Sándor "Manu oldalak" webhelyének kiterjesztéseként,
 Hojtsy Gábor társulásával. A sok változást megélt eredeti oldal hosszabb írásokat közölt,
 ingyenes szolgáltatásokat nyújtott és népszerű levelezőlistákat üzemeltetett.
 2003 elején egyesült a
 <a href="http://web.archive.org/web/*/http://phpinfo.freephp.hu/">2001 májusában</a>
 Granc Róbert által indított PHPInfo magazinnal, amely aktuális hírekkel, linkekkel
 szolgált felhasználóinak. Így a kétféle szolgáltatási elem együtt érhető el a
 Weblabor keretein belül, és a tartalmak további bővítésére nyílt lehetőség.
</p>

<h2>A webhely technikai háttere</h2>
<p>
  Webhelyünk háttérprogramja a nyílt forráskódú <a href="http://www.drupal.org/">Drupal
  rendszer</a>, melyet a Weblabor igényei szerint <a href="http://www.hojtsy.hu/">Hojtsy
  Gábor</a> és <a href="http://www.barthazi.hu/">Bártházi András</a> szabott testre.
  A magyar fordítást a <a href="http://drupal.hu/forditasi">Drupal.hu fordítói csapata</a>
  készítette. A Weblabor speciális kódjaitól eltekintve minden általánosan használható
  Drupal módosítást az alaprendszerbe javasoltunk, vagy kiegészítő modulként elérhetővé
  tettünk. Ezzel a Weblabor fejlesztése során felmerült problémák megoldásaival
  a nyílt forráskódú közösséget gazdagítottuk.
 </p>
 <p>
  A programok változáskezelését <a href="http://subversion.tigris.org/">Subversion verziókezelő
  rendszerrel</a> végezzük. A webhely oldalain megjelenő HTML és CSS kódok esetében megtettük
  a tőlünk telhetőt a <a href="http://webstandards.org/">web szabványokhoz</a>
  igazodás érdekében. Véleményünk szerint ezen ajánlások betartásában és a 
  helyes megjelenés ellenőrzésében a
  <a href="http://firefox.hu/">Firefox böngésző</a> a <a
  href="https://addons.mozilla.org/firefox/1843/">Firebug</a> és
  <a href="https://addons.mozilla.org/firefox/60/">Web Developer</a>
  kiegészítőkkel segíthet a legtöbbet.
</p>
<p>
  Az oldalon található levelezőlistákat a <a href="http://www.list.org/">Mailman
  levelezőrendszer</a> segítségével üzemeltetjük. A webhely
  <a href="http://www.debian.org/">Debian Linux</a> operációs rendszeren,
  <a href="http://www.apache.org/">Apache webszerver</a> segítségével,
  <a href="http://www.mysql.com/">MySQL adatbáziskezelővel</a>,
  <a href="http://www.php.net/">PHP</a>, <a href="http://www.perl.org/">Perl</a>
  és <a href="http://www.python.org/">Python</a> nyelveken írt programokkal
  szolgálja a látogatókat. Az oldalon található forráskódokat a Drupal rendszerbe integrált
  <a href="http://code.google.com/p/syntaxhighlighter/">SyntaxHighlighter</a> programmal színezzük.
</p>

<h2>Köszönetnyilvánítás</h2>
<p>
  Ezúton is köszönjük minden látogatónk, felhasználónk támogatását, a
  folyamatos pozitív visszajelzések nélkül az oldal nem tudna fennmaradni!
</p>
<p>
  Weblapunkat a <a href="http://phphost.hu/">phphost.hu</a>
  hosztolja, Subversion rendszerünket a <a href="http://devolver.hu/">devolver.hu</a> 
  üzemelteti, levelezőlistáink a <a href="http://hoszting.com/">hoszting.com</a>
  szerverén futnak.
  Visszamenőlegesen köszönettel tartozunk a
  <a href="http://www.wish.hu/">Wish Internet Consultingnak</a> és az
  <a href="http://www.externet.hu/">Externetnek</a>, amiért hosszú
  ideig támogatták a Weblabor fennmaradását.
</p>

<a name="reklamok"></a>
<h2>Linkelj a Weblaborra!</h2>
<p>
 Ha úgy gondolod, hogy webhelyünk hasznos szolgáltatásokat nyújt, és ezt a véleményed
 másokkal is meg szeretnéd osztani, választhatsz az alábbi mini reklámok közül. Arra
 kérünk, hogy a képeket ne az oldalunkról jelenítsd meg, hanem mentsd le, és a saját web
 tárhelyedről szolgáld ki. A link lehetőleg a Weblabor főoldalára mutasson
 (http://weblabor.hu/). Köszönjük közreműködésed webhelyünk népszerűsítésében.
</p>
<p class="center">
 <img src="/misc/minib/weblabor1.gif" alt="Weblabor mini banner (1)" /> vagy
 <img src="/misc/minib/weblabor2.gif" alt="Weblabor mini banner (2)" />
</p>

<a name="csoportok"></a>
<h2>Felhasználói csoportok</h2>
<h3>O'Reilly Felhasználói Csoport</h3>
<p>
 <a href="http://www.oreilly.com"><img src="/misc/usergroup/ug_ad_250_superowl.gif" id="logo-oreillyug" alt="O'Reilly User Group logó" /></a>
 2004. augusztusában csatlakoztunk az O'Reilly User Group programhoz, melynek keretében
 támogatást kapunk az O'Reilly kiadótól könyvek, promóciós anyagok és 20% O'Reilly
 termék és konferencia kedvezmény keretében. Gyümölcsöző együttműködésünknek köszönhetően
 a legfrissebb szakkönyvekről tudunk hírt adni.
</p>
<h3>Peachpit Felhasználói Csoport</h3>
<p><a href="http://www.peachpit.com"><img src="/misc/usergroup/ug_ad_-2a.gif" id="logo-peachpitug" alt="Peachpit User Group logó" /></a>
 2004. decemberében vettük fel a kapcsolatot a Peachpit kiadóval, melynek keretében
 könyvekkel és promóciós anyagokkal támogatják oldalunkat.
</p>
<h3>Pearson Felhasználói Csoport</h3>
<p><a href="http://www.pearsoned.co.uk/"></a>
 2004. decemberében vettük fel a kapcsolatot a Pearson kiadóval, melynek keretében
 könyvekkel és promóciós anyagokkal támogatják oldalunkat.
</p>
</div>

