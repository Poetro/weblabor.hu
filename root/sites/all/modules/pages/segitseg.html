<div id="static-page">

<h2>Tartalomjegyzék</h2>
<ul id="help-info" class="menu">
 <li class="expanded">
  <a href="/weblabor/segitseg#tartalmak">A megjelenő tartalmakról</a>
  <ul>
   <li><a href="/weblabor/segitseg#tartalom-tipusok">Milyen tartalmak érhetőek el a Weblaboron?</a></li>
   <li><a href="/weblabor/segitseg#webfelulet">A weben hogyan érhetőek el a tartalmak?</a></li>
   <li><a href="/weblabor/segitseg#kovetes">Milyen más módon követhetem az újdonságokat?</a></li>
  </ul>
 </li>
 <li class="expanded">
  <a href="/weblabor/segitseg#szerzok">Szerzők, beküldések</a>
  <ul>
   <li><a href="/weblabor/segitseg#kikirjak">Kik írják a Weblabort? Van szerkesztő? Van moderátor?</a></li>
   <li><a href="/weblabor/segitseg#elvek">Mik a beküldött tartalmakra vonatkozó szerkesztőségi elvek?</a></li>
   <li><a href="/weblabor/segitseg#reszvetel">Részt vehetek én is a szerkesztésben?</a></li>
  </ul>
 </li>
 <li>
  <a href="/weblabor/segitseg#jotagnaklenni">Miért jó tagnak lenni?</a>
 </li>
 <li>
  <a href="/weblabor/segitseg#forumok">Miért van ennyi fórum téma, kinek jó ez?</a>
 </li>
 <li>
  <a href="/weblabor/segitseg#sajatproblemad">Webhelyünkkel kapcsolatos megválaszolatlan kérdéseid, panaszaid</a>
 </li>
</ul>

<hr />

<a name="tartalmak"></a>
<h2>A megjelenő tartalmakról</h2>

<a name="tartalom-tipusok"></a>
<h3>Milyen tartalmak érhetőek el a Weblaboron?</h3>
<ul>
 <li>
  Leggyakrabban bűvülő tartalmaink a <a href="/blogmarkok">blogmarkok</a>,
  melyek &ndash; gyakran hírértékű &ndash; gyorslinkek rövid magyarázattal.
 </li>
 <li>
  <a href="/blog">Blogunk</a> rendszeresen jelentkezik újdonságokkal, aktualitásokkal.
  Előfordulnak rövidebb tippek, tanácsok is, sőt gyakran olyan tartalomra hívjuk fel
  a figyelmet, mely később is hasznos lehet. Ezért a blogunkat egyfajta tudásbázisnak
  tekintjük, korrekt kategorizálással látjuk el.
 </li>
 <li>
  <a href="/cikkek">Cikkeink</a> ritkábban jelennek meg, a blog bejegyzéseknél viszont
  sokkal mélyebben tárgyalnak egy-egy témát. Nem külső forrásokat jelölnek meg elsősorban,
  hanem önmagukban adnak hasznos, érdekes információt.
 </li>
 <li>
  <a href="/konyvek">Könyvajánló</a> gyűjteményünk a Weblabor szerkesztői és más
  hozzájárulók által olvasott könyvek ismertetését, bírálatát tartalmazza.
 </li>
 <li>
  <a href="/munka">Munka/állás</a> részlegünkben munkát kínáló és kereső hirdetések
  jelennek meg.
 </li>
 <li>
  <a href="/forumok">Fórumunk</a> lehetőséget ad a problémát okozó kérdések
  tisztázására, általában gyors válaszokkal. <em class="tip"><span>Tipp:</span>
  érdemes megkeresni a legmegfelelőbb fórum témacsoportot, és független kérdések
  felmerülése esetén új témát indítani.</em>
 </li>
 <li>
  <a href="/levlistak">Levelezőlistáink</a> archívumait is elérhetővé tettük külön
  területen, különböző nézetekkel ellátva.
 </li>
 <li>
  Végül <a href="/szojegyzek">szójegyzéket</a> is fenntartunk, mely a gyakran felbukkanó
  rövidítéseket, kifejezéseket bontja ki.
 </li>
</ul>

<a name="webfelulet"></a>
<h3>A weben hogyan érhetőek el a tartalmak?</h3>

<ul>
 <li>
  A Weblabor egyik legfontosabb nézete a <strong>kategorizált elrendezés</strong>.
  Megjelenő tartalmaink címkéket kapnak, sőt a felhasználók is címkézhetik azokat.
  Ezek a címkék lehetővé teszik a hatékonyabb visszakeresést.
 </li>
 <li>
  Minden tartalom típusnál elérhető az <strong>idő szerinti nézet</strong> is, azaz
  kategóriától függetlenül a frissebb tartalmaktól a régebbi bejegyzésekig is lehet
  böngészni típusonként külön-külön.
 </li>
 <li>
  <strong><a href="/archivum">Archívum</a></strong> szolgáltatásunk lehetőséget ad
  az adott években/hónapokon/napokon megjelent tartalmak elérésére, azok típusától
  függetlenül.
 </li>
 <li>
  A <strong><a href="/koveto">követő</a></strong> nevű eszköz segít abban, hogy ne
  csak az új tartalmakat, hanem a tartalmak változásait is figyelemmel tudd kísérni.
  Itt egy új hozzászólással rendelkező tartalom rögtön a lista tetejére ugrik. Az
  egyes felhasználók által bevitt tartalmak kigyűjtésére is a követő használható.
  <em class="tip"><span>Tipp:</span> a követő rendkívül sokat tud segíteni a
  webhely változásainak nyomon követésében.</em>
 </li>
 <li>
  Amennyiben a fentieknél sokkal konkrétabb kérdéssel jössz oldalunkra, akkor a
  weblapunk minden oldalán megtalálható keresőmezőt tudjuk figyelmedbe ajánlani,
  mely a levelezőlisták és a Weblabor más tartalmai között is kereső Google
  keresőmotort használja, sokrétű szűrési lehetőségekkel.
 </li>
 <li>
  Amennyiben bármikor gyors áttekintésre van szükséged webhelyünk szerkezetéről,
  <a href="/weblabor/terkep">webhely térképünk</a> lehet segítségedre.
 </li>
</ul>

<a name="kovetes"></a>
<h3>Milyen más módon követhetem az újdonságokat?</h3>

<ul>
 <li>
  Szolgáltatásaink között <a href="/hirlevel">heti és napi hírlevelek</a> is szerepelnek,
  melyek lehetővé teszik, hogy a webhelyen megjelenő újdonságokat adott időközönként
  át tudd tekinteni. Csak regisztrált felhasználóink iratkozhatnak fel ezekre a
  hírlevelekre.
 </li>
 <li>
  A Weblabor szerkesztői nagy hangsúlyt fektetnek arra, hogy a tartalmak újdonságai
  RSS formában is elérhetőek legyenek. Összevont RSS-ünkben minden tartalom szerepel,
  de egészen finom bontásban elérhetőek a különböző területek, sőt az egyes kategóriák
  RSS csatornái is. Részletesebb információkat külön <a href="/rss/miez">erre a célra
  létrehozott oldalunkon</a> kaphatsz. <em class="tip"><span>Tipp:</span> figyeld az
  oldalakon megjelenő naracssárga és zöld RSS gombokat és/vagy használj autodiscovery
  szabványt támogató RSS olvasót &ndash; például Mozilla Firefox böngészőt vagy
  Microsoft Internet Explorer 7-et.</em>
 </li>
</ul>

<hr />

<a name="szerzok"></a>
<h2>Szerzők, beküldések</h2>

<a name="kikirjak"></a>
<a name="moderalas"></a><!-- BC -->
<h3>Kik írják a Weblabort? Van szerkesztő? Van moderátor?</h3>

<p>
 Rendszerünk lehetőséget ad mindenkinek, hogy részt vegyen a tartalom építésben, és
 ezzel egyre többen élnek. A megnyitott fórum témák és beküldött állás/munka
 hirdetések azonnal megjelennek az oldalon, a többi tartalom előzetes elfogadás
 után publikálódik. A hozzászólások minden esetben azonnal megjelennek.
 <em class="tip"><span>Tipp:</span> a felhasználók oldalai
 lehetőséget adnak az általuk bevitt tartalmak lekérdezésére.</em>
</p>

<p>
 Mivel a fórum témákon, munka/állás hirdetéseken és a hozzászólásokon kívül
 minden más tartalom beküldés előzetes elfogadáshoz kötött, ezért ezek
 mindenképpen szerkesztett tartalmaknak tekinthetőek. A webhely szerkesztői
 tudják megjelentetni a beküldött tartalmakat. Az ésszerű módosítás, bővítés
 jogát fenntartjuk. <em class="tip"><span>Tipp:</span>
 éppen ez teszi lehetővé, hogy akár csak félkészen megírt hírt is javasolhass,
 hiszen a szerkesztők úgyis „kipofozzák” azt, mielőtt megjelenik.</em>
</p>
<p>
 Fontos megjegyezni ugyanakkor, hogy az elfogadó szerkesztő egyéni belátására
 van bízva, hogy milyen mértékű (általában kisebb) tartalmi módosítás esetén tartja
 meg az eredeti szerző nevét beküldőként. A fórum témák és a hozzászólások esetében
 szükség esetén utólagos moderálással élünk. Általában nem odaillő és túlságosan
 szélsőséges megnyilvánulásoknál illetve az illegális ajánlatoknál és azokra
 felbujtó kéréseknél vesszük elő a törlés eszközét.
</p>

<a name="elvek"></a>
<h3>Mik a beküldött tartalmakra vonatkozó szerkesztőségi elvek?</h3>

<p>
 A beküldött tartalmak szerkesztésekor a Weblabornál a következő elveket
 vesszük figyelembe, ezek mentén hajtunk végre változtatásokat, illetve
 fogadunk el vagy utasítunk vissza beküldéseket. Minden esetben igaz,
 hogy törekszünk a webfejlesztőknek releváns tartalmak publikálására.
 A webhelyünk témájától jelentősen eltérő (például hardver) kérdéseket
 töröljük. A témáink közé nem illő, de a közösséget foglalkoztató
 kérdések számára levelezőlistát üzemeltetünk
 <a href="/levlistak">wl-flamelista</a> néven.
</p>

<ul>
 <li>
  A blogmarkok rövid leírással rendelkező felhívások máshol megjelent
  tartalmakra. A címüknek a hivatkozott oldal nyelvén kell íródniuk,
  bár nem kell feltétlenül a hivatkozott oldalon használt címet
  alkalmazni. A leírásuk mindenképpen magyar nyelvű, lehetőleg objektív
  megjegyzés; olyan hosszúságú, hogy az egy tooltip területén teljes
  egészében megjeleníthető legyen. A beküldő saját véleményét a blogmark
  megjelenése után hozzászólásként kifejtheti, és így eszmecserét
  kezdeményezhet. A blogmarkok lehetőleg, bár nem feltétlenül aktuális
  tartalmakra mutatnak.
 </li>
 <li>
  Könyvajánlók beküldésekor arra érdemes figyelni, hogy az ajánló legalább
  néhány bekezdést öleljen fel, és az ajánlót író véleményét is tükrözze.
  Ebben a műfajban jelentősen hátrányos az objektivitás erőltetése, különösen,
  ha ez csak a tartalomjegyzék ismertetésére korlátozódik. A könyvhöz
  tartozó képet a szerkesztőség viszi fel megjelentetés előtt.
 </li>
 <li>
  A blog bejegyzéseknek a Weblaboron szokásos hosszúságú bevezetővel
  kell rendelkezniük, hogy a honlapon és más összefoglaló oldalakon
  megjelenhessenek. Teljes egészében máshonnan beidézett tartalom
  nem elfogadható, ilyen esetben blogmark formájában küldhető be
  egy hivatkozás. A blog bejegyzésnek nem kell feltétlenül informatívnak
  lennie, a beküldő véleményét is türközheti. Rendszeres (visszatérő)
  vélemény formálásra azonban saját blog indítást javaslunk, melynek
  webes témájú bejegyzései a web.miner.hu oldalon megjelenhetnek. Különös
  tekintettel arra, hogy a megjelent blogbejegyzések nem térhetnek
  el jelentősen a Weblabor szerkesztőségének álláspontjától (ha egy
  kollektív álláspont egyáltalán definiálható).
 </li>
 <li>
  Munka/állás hirdetés beküldésekor a rendszer megköveteli, hogy a beküldő
  nyilatkozzon arról, hogy a hirdetés webes fejlesztőket és/vagy grafikusokat
  érint. A hirdetésben mindenképpen meg kell adni kapcsolatfelvételi
  lehetőséget, vagy a beküldő felhasználónak be kell kapcsolnia a
  kapcsolatfelvételi űrlapját (ilyenkor is érdemes ennek webcímére
  felhívni a figyelmet). Ha nincs kapcsolatfelvételi lehetőség, vagy a
  hirdetés nem a Weblabor témájához kapcsolódik, akkor töröljük.
 </li>
 <li>
  A cikkek beküldése és szerkesztése egy hosszú folyamat. A szerkesztőség
  ugyan Word dokumentumban is tud fogadni cikket (gyorsan bbcode formázásúra
  alakítva azt), mégis a bbcode formázott cikkeket részesítjük előnyben. A
  várt cikkek terjedelme a meglévő cikkek alapján megbecsülhető. Rövidebb
  tippeket blog bejegyzés formájában fogadunk el.
 </li>
 <li>
  A fórum témákat illetően <a href="#forumok">a fórumokról leírt elveket</a>
  igyekszünk érvényesíteni, és ennek megfelelően időnként kénytelenek vagyunk
  szerkeszteni. Azoknak a fórum témáknak a címét gyakran kifejezőbbre
  változtatjuk, melyek túl általános megfogalmazásukkal arra indíthatnak
  későbbi kérdezőket, hogy a teljes téma felvetéshez nem kapcsolódó kérdést
  tegyenek fel hozzászólás formájában, csak a címből kiindulva. A rossz
  helyre beküldött témákat is a megfelelő csoportba igyekszünk helyezni.
 </li>
 <li>
  Végül de nem utolsó sorban a hozzászólások esetében is kénytelenek vagyunk
  időnként a moderálás eszközéhez nyúlni. Azokat a hozzászólásokat illetve
  válaszokat, melyek <a href="#forumok">a fórumokról leírt, de minden Weblabor
  tartalomnál alkalmazott elvek szerint</a> új témát képeznek töröljük vagy
  új fórum témát hozunk létre tartalmukkal. A kizárólag flame célú
  hozzászólások megjelenését igyekezzük megakadályozni, illetve sokszor
  moderálni.
 </li>
</ul>

<p>
 <em>Az itt vázolt szerkesztőségi/moderálási elvek nem feltétlenül kizárólagosak,
 a korábban előfordult leggyakoribb kérdéseket jártuk körül a leírásban.</em>
</p>

<a name="reszvetel"></a>
<h3>Részt vehetek én is a szerkesztésben?</h3>

<p>
 Bármely felhasználónk részt vehet a közösség által gyűjtött tartalmak bővítésében.
 A névvel vállalt tartalmakra, kérdésekre szívesebben reagálnak látogatóink. Ha
 bővebben is érdekel a beküldhető tartalmak köre, lásd
 <a href="/bekuldes">részletesebb leírásunkat a tartalom beküldésről</a>.
</p>

<hr />

<a name="jotagnaklenni"></a>
<h2>Miért jó tagnak lenni?</h2>

<p>
 Az ezen az oldalon található információk alapján is világos, hogy webhelyünk
 tartalmát teljesen szabadon olvashatod anonim módon is. Miért éri meg akkor
 mégis tagnak lenned a Weblaboron?
</p>

<ul>
 <li>
  <strong>Hasznos beküldéseiddel, elmés hozzászólásaiddal
  természetesen saját tekintélyedet javíthatod.</strong> Ez sokkal könnyebb, mint
  gondolnád. <em class="tip"><span>Tipp:</span> tagjaink az „arctalan beküldő”
  megjelenítése helyett az előre elkészített jópár avatár közül kiválaszthatják
  a nekik legmegfelelőbbet &ndash; vagy akár újakat is javasolhatnak.</em>
 </li>
 <li>
  <strong>Felhasználóink számára egyérteműen jelezzük, hogy mely tartalmak és
  hozzászólások olvasatlanok számukra.</strong> Ezzel az újdonságok követése
  sokkal könnyebbé válik, hiszen a webes felületen is gyorsan beazonosíthatóak
  a szálakba rendezett hozzászólásokra küldött válaszok, vagy akár az új
  blogmarkok a követőben.
 </li>
 <li>
  <strong>A már olvasott hosszú szálakkal nem terhelünk.</strong> A követőben
  a már olvasott hozzászólás szálak csak egy „további hozzászólások” link erejéig
  jelennek meg, ha már elég sok kommentár érkezett egy témára.
 </li>
 <li>
  <strong>Hírlevelünkre csak regisztrált felhasználók iratkozhatnak fel.</strong>
  A napi és a heti <a href="/hirlevel">hírlevelek</a> megrendelésére a felhasználói
  oldaladon van lehetőséged.
 </li>
 <li>
  <strong>Értesülhetsz moderációs lépéseinkről.</strong> A témákhoz nem
  tartozó, vagy más okból moderált hozzászólások illetve tartalom beküldések
  adminisztrációja esetén felhasználóink információt kaphatnak az elmozgatott
  tartalmuk új helyéről, vagy egy esetleges hozzászólás törlés okáról is.
 </li>
 <li>
  <strong>Saját álláshirdetéseidet módosíthatod.</strong>
  A munka/állás hirdetések beküldői módosíthatják a hirdetésüket, elírásokat
  javítva vagy a hirdetéssel kapcsolatos valamilyen változást követve.
 </li>
</ul>

<hr />

<a name="forumok"></a>
<a name="soktema"></a><!-- BC -->
<h2>Miért van ennyi fórum téma, kinek jó ez?</h2>

<p>
 Sok más fórumban jellemző, hogy egy-egy elindított téma hónapokig, évekig
 aktív, újabb és újabb kérdések merülnek fel az adott témában. Ezekben a
 fórumokban jellemző, hogy a témakört csak a téma címe határozza meg, és ez
 széles mozgásteret ad az újabb kérdések felvetésének.
</p>

<p>
 Mi azonban úgy gondoljuk, hogy <strong>maradandó tartalmat</strong> szeretnénk
 biztosítani a látogatók számára, melyben könnyű rábukkanni az éppen keresett
 kérdésekre és válaszokra. Márpedig <strong>a keresők alapegysége a weblap</strong>.
 Ezért döntöttünk úgy, hogy egy téma minden hozzászólása egy oldalon jelenjen
 meg, lapozás nélkül. Ahhoz azonban, hogy jól fókuszált, és így könnyen
 megtalálható tartalmak jelenjenek meg a fórumban, arra van szükség, hogy eléggé
 konkrét témakörök mentén folytatódjanak az eszmecserék. Így egy témát nem csak
 annak néhány szavas címe, hanem a teljes témaindító szövege meghatároz, és az
 arra adott hozzászólások illetve válaszok szorosan kell, hogy kapcsolódjanak
 az adott kérdéshez.
</p>

<p>
 Ez a megközelítés pontosan annak a számolatlanul sok embernek jó, akik webhelyünkre
 különböző keresések eredményeképpen érkeznek. Ha a fenti egyszerű elvet követjük,
 akkor nekik nagyon egyszerű dolguk lesz, hiszen egy-egy oldalon csak a tényleg oda
 tartozó tartalmakat találják majd meg, és hamar el tudják dönteni, hogy ez érdekes-e
 számukra vagy nem.
</p>

<p>
 Röviden összefoglalva tehát a következő alapvető értelmezéseket követjük:
</p>

<dl id="forum-definitions">
 <dt>Téma</dt>
 <dd>Egy cím és a teljes hozzá tartozó témaindító szöveg</dd>
 <dt>Hozzászólás / válasz</dt>
 <dd>
  A téma címe és teljes témaindítója által meghatározott témakörbe tartozó
  válasz, észrevétel.
 </dd>
 <dt>Új téma</dt>
 <dd>
  Minden olyan felmerülő felvetés, kérdés, mely a hozzászólás illetve
  válasz fogalmán túlmutat.
 </dd>
</dl>

<p>
 Érdemes megjegyezni, hogy pontosan ezeket az elveket követjük a blog,
 cikkek, könyvajánlók stb. hozzászólásai és az azokra érkezett válaszok
 esetén is, mely esetben a témát a tartalom címe és teljes szövege
 határozza meg.
</p>

<hr />

<a name="sajatproblemad"></a>
<h2>Webhelyünkkel kapcsolatos megválaszolatlan kérdéseid, panaszaid</h2>

<p>
 Eléggé könnyen előfordulhat, hogy olyan kérdésed van, amire itt nem tértünk ki.
 Amennyiben úgy gondolod, hogy a kérdés nem tartozik a nyilvánosságra,
 <a href="/weblabor/impresszum">keress meg bennünket emailben</a>. Ha nyilvánosan
 felteendő kérdésed vagy megvitatandó problémád lenne az oldallal kapcsolatban,
 akkor az erre a célra létrehozott <a href="/forumok/weblabor">fórum
 csoportot</a> javasoljuk.
</p>

</div>
