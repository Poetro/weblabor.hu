<div id="static-page">
<p>
 A Weblabor oldalain történő regisztrációhoz csak egy elektronikus levélcím
 és egy felhasználói név megadása szükséges. A megadott levélcímet nem
 nyilvános adatként kezeljük, azt csak a felhasználók felé történő esetleges
 kommunikáció során használjuk fel. Ezen alapadatokon felül tagjaink személyes
 részleteket is megadhatnak (teljes név, lakhely, foglalkozás, Skype név, honlap
 stb.). Ezeknek az adatoknak a megadása nem kötelező, különös tekintettel
 arra, hogy nyilvánosan elérhetően jelennek meg a rendszerben.
</p>
<p>
 A felhasználók által felvitt tartalmak (fórum témák és hozzászólások, cikkek, blog bejegyzések,
 blogmarkok stb.) nyilvánosan megjelenő adatok, ezeknek a felhasználóhoz kötése a követő nevű
 szolgáltatásunkkal lehetséges, mely az egyes felhasználók által bevitt tartalmakat is meg
 tudja jeleníteni.
</p>
<p>
 A Weblabor oldalain megjelenő tartalmak nézettségéről, a felhasználói szokásokról és trendekről
 összesített adatokat tartunk nyilván, melyek egyes személyekhez nem köthetőek. Felhasználóink
 részére a számukra új hozzászólásokat automatikusan követjük, ehhez elkerülhetetlen, hogy azt
 is tároljuk, hogy mikor látogattak meg utoljára bizonyos tartalmakat oldalunkon. Ezek az
 adatok a rendszerből más felhasználók számára nem lekérdezhetőek.
</p>
</div>
